<!DOCTYPE html>
<html lang="hu">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Dinoszauruszok</title>
    <link rel="stylesheet" href="../Css/Style.css">
    <link rel="icon" href="../Img/logo.jpg">
</head>
<body>
    <div id="fejlec"><h1>Title</h1></div>
    <div id="main" class="content">
        <h2>Madármedencéjűek</h2>
        <p>A madármedencéjűek rendjének tagjai, mint ahogy a nevük is jelzi, madárszerű medenceövvel rendelkeztek, azonban nem ezek az állatok voltak a madarak ősei. A koponyájuk és a fogazatuk nagyon korán alkalmazkodott a növényevő életmódhoz.[6] Legkorábbi ismert képviselőjük a Lesothosaurus, melynek koponyája nagy részén már láthatók a változások, például a kevésbé rugalmas felső állcsont és a lazábban kapcsolódó állkapocs. A főbb kládok már a kora jura idején kialakultak. Három nagy csoportjuk vált ismertté, a thyreophorák, az ornithopodák és a marginocephaliák.</p>
        <h3>Thyreophorák</h3>
        <p>A csoport legfontosabb jellemzője a testet borító páncélzat (a scutum),[6] ami már a kora jura időszakban élt Scutellosaurusnál is megtalálható volt, bár az állat hátat borító lemezek nem sokban tértek el a Lesothosaurusétól. Mindkettőnek hosszú farka volt, testtartásuk pedig, ami a két és négy lábon járó helyzet kombinációja, megkülönböztette őket valamennyi későbbi thyreophorától, beleértve a stegosaurusokat és az ankylosaurusokat is. E két klád, habár meglehetősen különbözik egymástól. a koponyáját és a csontvázát illetően több hasonló jellemzővel rendelkezik. A stegosaurusok könnyen felismerhetők a gerincük mentén húzódó, feltűnő lemezekről, és a farkukon levő hosszú tüskékről. A legtöbbjüknek van egy tüskéje a vállai felett is. A lemezek és a tüskék a scutumokból fejlődtek ki. Legkorábbi és egyben legkezdetlegesebb képviselőjük a Huayangosaurus. Az ankylosaurusok könnyen felismerhetők kiterjedt testpáncélzatukról. A koponyájuk nagy mértékben elcsontosodott. Fejlődésük kezdeti szakaszában két családjuk alakult ki, a Nodosauridae és az Ankylosauridae, melyek a koponyájuk tulajdonságai alapján különböztethetők meg egymástól.</p>
        <h3>Ornithopoda</h3>
        <p>Az ornithopodák három csoportra, a Heterodontosauridae, a Hypsilophodontidae és az Iguanodontia kládra oszlottak fel.[6]A heterodontosauridák nagyon kis méretűek (1 méteresnél kisebb testhosszúságúak) voltak, és a kora jurától a késő juráig éltek. Az Abrictosaurus kivételével mindegyiküknek volt egy rövid felső és egy hosszabb alsó szemfoga. A mellső lábaik szokatlanul hosszúak voltak. A hypsilophodontidák még közelebb álltak az őseikhez, mint a heterodontosauridák. A legmegkülönböztetőbb tulajdonságaik a rövid lapocka és a rúd alakú elő-szeméremcsonti nyúlvány. A legkorábbi képviselőjük az Agilisaurus Kínában élt, a középső jura időszakban. Az iguanodontiák eltérő, de alaktanilag egymáshoz közel álló nemek voltak, melyek a késő kréta időszaki maradványaik alapján váltak ismertté. A jelentős eltérések között található a fogsor, az ínszalagokkal összekötött kézközép és az ujjonjáró (digitigrad) kéztartás. A Tenontosaurus a leginkább bazális iguanodontia. Emellett az ismert nemeik közé tartozik az Iguanodon, a Camptosaurus és a Muttaburrasaurus is.</p>
        <h3>Marginocephalia</h3>
        <p>A marginocephalia kládot a tagjai koponyájának hátsó részén levő perem után nevezték el.[6] Ebbe a csoportba tartoznak a pachycephalosaurusok és a ceratopsiák.A pachycephalosaurusok könnyen felismerhetők a koponyájuk vastag felső részéről. A legkorábbi képviselőjük a Stenopelix, melynek maradványai a kora kréta időszaki Európából származnak. A ceratopsiák legismertebb képviselői a Protoceratops, a Triceratops és a Styracosaurus, melyeken jól megfigyelhető a csontgallér és a tülkök fejlődése. A gallér az összes marginocephaliára jellemző peremből fejlődött ki. A ceratopsiák egy, a papagájcsőrű Psittacosaurust is tartalmazó bazális csoportra, és a neoceratopsiák kládjára oszthatók fel. A ceratopsiák fejlődési sorrendje a kréta időszakban, nagy vonalakban a Psittacosaurustól (99–121 millió éve) a Protoceratopson (83 millió éve) és a Triceratopson (67 millió éve) át a Styracosaurusig (72 millió éve). Oldalnézetben a Psittacosaurus koponyája meglehetősen kis hasonlatosságot mutat a Styracosauruséval, de felülnézetből hasonló ötszögű elrendezés látható rajta.</p>        
    </div>        
</body>
</html>


